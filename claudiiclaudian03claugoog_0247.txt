PANEGYRIOVS
DE SEXTO CONSVLATV HONORII AVGVSTL

PRAEFATIO.

(xxvn.)

Omnia, quae sensu volumtur vota diurno,
Pectore sopito reddit amica quies.
Venator defessa toro cum membra reponit,
Mens tamen ad silvas et sua lustra redit.
Iudicibus lites, aurigae somnia currus 5
Α Vanaque nocturnis meta cavetur equis.
1 Furto gaudet amans, permutat navita merces
Et vigil elapsas quaerit avarus opes,

Blandaque largitur frustra sitientibus aegris
inriguus gelido pocula fonte sopor. 10

· Me quoque Musarum studium sub nocte silenti

Artibus adsuetis sollicitare solet.

Namque poli media stellantis in arce videbar
Ante pedes summi carmina ferre Iovia,
thue favet somnus, plaudebant numina dictis 15
Et circumfusi sacra corona chori.
ν Enceladus mihi carmen erat victusque Typhoeus:
Hic subit lnarimen, hunc gravis‘Aetna domat.
Quam laetum post bella Iovem susceperat aether
Phlegraeae referens praemia militiae! 20

Additur ecce fides nec me mea lusit imago,
Inrita nec falsum somnia misit ebur.

 

