(XII.) IN BVTROPIVM LIBER SECVNDVS. 7 3

Stridunt axe nives. Ut vertice constitit Haemi
Femineasque togas pressis conspexit habenis ‚
Subrisit crudele pater cristisque micantem

Quassavit galeam3 tunc implacabile numen

Bellonam adloquitur, quae sanguine sordida restem 110
Illyricis pingues pectebat stragibus hydros:

‘Necdum mollitiae, necdum, germana, mederi
Possumus ane? numquam corrupta rigescent
Saecula? Cappadocum tepidis Argaeus acervis
Aestuat3 infelix etiamnum pallet Orontes. 115
Dum pereunt, meminere mali3 si corda parumper
Respirare sinas, nullo tot funera sensu
Praetereunt: antiqua levis iactura cruoris!

‘Adspicis obscaenum facinus? quid crinibus ora
Protegis? en quales sese diffudit in actus 110
Parva quies, quantum nocuerunt otia ferri!

Qui 011011 bellis, eunucho traditur annus.

Actum de trabeis esset, si partibus una

Mens foret Hesperiis3 rueret derisa vetustas
Nullaque calcati starent vestigia iuris, 125
Ni memor imperii Stilicho morumque priorum

Turpe relegasset defenso Thybride nomen
Intactamque novo servasset crimine Romam.

Ille dedit portum, quo se pulsata referret

Maiestas Latii deformataeque secures3 130
Ille dedit fastos, ad quos Oriente relicto

Confugeret sparsum maculis servilibus aevum.

‘Quam similes haec aula viros! Ad moenia visus
Dirige: num saltem tacita formidine mussant?

Num damnant animo? Plaudentem cerne senatum 135
Et Byzantinos proceres Graiosque Quirites.
Ο patribus plebea, o digni consule patres!
Quid? quod 11 armati cessant et nulla virilis
Inter tot gladios sexum reminiscitur ira?
Hucine nostrorum cinctus abiere nepotum? 140
Sic Bruti despectus honos?
‘Ignosce parenti,

 

