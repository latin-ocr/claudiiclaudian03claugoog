50 CLAVDII CLAVDIANI

Rex ducit superum, premitur nec signifer ullo
Pondere: festinant adeo vexilla moveri. 420
Nervius insequitur meritusque vocabula Felix
Dictaque ab Augusto logio nomenque probantes
Inuicti clipeoque animosi teste Leones.

Dictis ante tamen princeps confirmat ituros
Aggere conspicuus3 stat circumfusa iuventus 425
Nixa hastis pronasque ferox accommodat aures:

‘Gildonem domitura manus, promissa minasque
Tempus agi. si quid pro me doluistis, in armis
'Ostentate mihi3 iusto magnoque triumpho
Civiles abolete notas3 sciat orbis Eous 430
Sitque palam Gallos causa, non robore vinci.

Nec voS, barbariem quamuis collegerit omnem, -
Terreat. An Mauri fremitum raucosque repulsus
Vmbonum et vestros passuri comminus enses?

Non contra clipeis *tectos gladiisque micantes 435
Ibitis: in solis longe flducia telis. -

Exarmatus erit, cum missile torserit, hostis.

Dextra movet iaculum, praetentat pallia laeva;

Cetera nudus eques. Sonipes ignarus habenae;
Virga regit. Non ulla fides, non agminis ordo: 440
Arma oneri, fuga praesidio. Conubia mille3

Non illis generis nexus, non pignora curae:

Sed numero languet pietas. Haec copia vulgi
Vmbratus dux ipse rosis et marcidus ibit

Vnguentis crudusque cibo titubansque Lyaeo, 445
Confectus senio, morbis stuprisque solutus.

Excitet incestos turmalis bucina somnos,

Imploret citharas cantatricesque choreas

Offensus stridore tubae discatque coactus,

Quas vigilat Veneri, castris impendere noctes. 450

‘Nonne mori satius, vitae quam ferre pudorem?

Nam quae iam regio restat, si dedita Mauris
Regibus Illyricis accesserit Africa damnis?

Ius Latium, quod tunc Meroe Rubroque solebat
Oceano cingi, Tyrrhena clauditur unda, 455

 

