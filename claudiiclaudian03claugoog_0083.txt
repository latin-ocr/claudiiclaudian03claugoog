12 CLAVDII CLAVDIANI

Nox genuit fetu: nutrix Discordia belli, 30
Imperiosa FameS, leto vicina Senectus
Impatiensque sui Morbus Livorque secundis
Anxius et scisso maerens velamine Luctus
Et Timor et caeco praeceps Audacia vultu
ut Luxus populator opum, quem semper adhaerens 35
Infelix humili gressu comitatur Egestas,
Foedaque Avaritiae complexae pectora matris
insomnes longo veniunt examine Curae.
complentur vario ferrata sedilia coetu
Torvaque collectis stipatur curia monstris 40
Allecto stetit in mediis vulgusque tacere
Iussit et obstantes in tergum reppulit angues
Perque umeros errare dedit. Tum corde sub imo
Inclusam rabidis patefecit vocibus iram:

â€˜Sicine tranquillo produci saecula cursu, 45
Sic fortunatas patiemur vivere gentes?
Quae nova corrupit nostros clementia mores?
Quo rabies innata perit? quid inania prosunt
Verbera? quid facibus nequiquam cingimur atris?
Heu nimis ignavae, quas luppiter arcet Olympo, 50
Theodosius terris En aurea nascitur aetas,
En proles antiqua redit. Concordia, Virtus
Cumque Fide Pietas alta cervice vagantur
Insignemque canunt nostra de plebe triumphum.
Pro dolor! ipsa mihi liquidas delapsa per auras 55
Iustitia insultat vitiisque a stirpe recisis
Elicit oppressas tenebroso carcere leges.
At nos indecores longo torpebimus aevo
Omnibus eiectae regnis! Agnoscite tandem
Quid Furias deceat, consuetas sumitevires 60
Conventuque nefas tanto decernite dignum.
Iam cupio Stygiis invadere nubibus astra,
Iam flatu violare diem, laxare profimdo
Frena mari, fluvios ruptis inmittere ripis
Et rerum vexare fidem'. '65

Sic fata cruentum

 

