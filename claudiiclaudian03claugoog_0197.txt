126 CLAVDII CLAVDIANI

Obnixisque simul pubes electa lacertis

Sidereum gestaret onus. sic numina Memphis 570
ln vulgus proferre solet3 penetralibus exit

Effigies, brevis illa quidem: sed plurimus infra
Liniger imposito suspirat vecte sacerdos

Testatus sudore deum, Nilotica sistris

Ripa sonat Phariosque modos Aegyptia ducit 515
Tibia, summissis admugit cornibus Apis

Omnis nobilitas, omnis tua sacra frequentat
Thybridis et Latii suboles3 convenit in unum
Quidquid in orbe fuit procerum, quibus auctor honoris
Vel tu vel genitor. Numeroso consule consul 580
Cingeris et socios gaudes admittere patres.

Inlustri te prole Tagus, te Gallia doctis

Civibus et toto stipavit Roma senatu.

Portatur iuvenum cervicibus aurea sedes

Ornatuque novo gravior deus. Asperat Indus 585
Velamenta lapis pretiosaque fila smaragdis

Ducta virent3 amethystus inest et fulgor Hiberus
Temperat arcanis hyacinthi caerula flammis.

Nec rudis in tali suffecit gratia textu,

Auget acus meritum picturatumque metallis 500
Vivit opus: multa remorantur iaspide vultus

Et variis spirat Nereia baca figuris.

Quae tantum potuit digitis mollire rigorem
Ambitiosa colus? vel cuius pectinis arte

Traxervmt solidae gemmarum stamina telae? 505
Invia quis calidi scrutatus stagna profundi

Tethyos invasit gremium? quis divitis algae

Germina flagrantes inter quaesivit harenas?

Quis iunxit lapides ostro? quis miscuit ignes

Sidonii Rubrique maris? Tribuere colorem 000
PhoeniceS, Seres subtegmina, pondus Hydaspes.

Hoc si Maeonias cinctu graderere per urbes,

In te pampineos transferret Lydia thyrsos,

In te Nysa choros3 dubitassent orgia Bacchi,

oui fluerent, irent blandae sub vincula tigres. 005

 

