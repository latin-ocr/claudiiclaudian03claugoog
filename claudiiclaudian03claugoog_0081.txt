otnvnss CLAVDIANI IN RVFINVM LIBER
PRIMVS.

INCIPIT PRAEFATIO.

(Η.)

Phoebeo domitus Python cum decidit arcu
Membraque Cirrhaeo fudit anhela iugc,
Qui spiris tegeret montes, hauriret hiatu
Flumina, sanguineis tangeret astra iubis:
Iam liber Parnasus erat nexuque soluto 5
Coeperat erecta surgere fronde nemus
concussaeque diu spatiosis tractibus orni
Securos ventis explicuere comas
Et qui vipereo spumavit saepe veneno
Cephisos nitidis purior ibat aquis. 10
Omnis ‘io Paean’ regio sonat3 omnia Phoebum
Rura canunt3 tripodas plenior aura rotat,
Auditoque procul Musarum carmine dulci
Ad Themidis coeunt antra severa dei.

Nunc alio domini telis Pythone perempto 15
Convenit ad nostram sacra caterva lyram,

Qui stabilem servans Augustis fratribus orbem
IustItia pacem, viribus arma regib.

——-—-—-

 

