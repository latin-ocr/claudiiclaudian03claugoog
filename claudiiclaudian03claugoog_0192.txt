(VIII.) PANEGYR. DE QVARTO CONSVLATV HONORII. 121

Vos celer Euphrates timeat, sit Nilus ubique

Vester et emisso quidquid sol imbuit ortu.

Si pateant Alpes, habeat si causa secundos 390
Iustior eventus, aderis partesque receptas

SuscipieS, animosa tuas ut Gallia leges

Audiat et nostros aequus modereris Hiberos.

Tunc ego securus fati laetusque laborum

Discedam, vobis utrumque regentibus axem. 395

â€˜Interea Musis animus, dum mollior, instet
Et quae mox imitere legat, nec desinat umquam
Tecum Graia loqui, tecum Romana vetustas.
Antiquos evolve duces, adsuesce futurae
Militiae, Latium retro te confer in aevum. 400
Libertas quaesita placet? mirabere Brutum.
Perfidiam damnas? Metti satiabere poenis.

Triste rigor nimius? Torquati despice mores.

Mors impensa bonum? Decios venerare ruentes.

Vel solus quid fortis agat, te ponte soluto 405
Oppositus Cocles, Muci te flamma docebit3

Quid mora perfringat, Fabiae, quid rebus in artis
Dux gerat, ostendet Gallorum strage Camillus.
Discitur hinc nullos meritis obsistere casus:
Prorogat aeternam feritas tibi Punica famam, 410
Regula, successus superant adversa Catonis.

Discitur hinc quantum paupertas sobria possit:
Pauper erat Curiae, reges cum vinceret armis,
Pauper Fabricius, Pyrrhi cum sperneret aurum3
Sordida dictator flexit Serranus aratra: 415
Lustratae lictore casae fascesque salignis

Postibus adfixi3 collectae consule messes

Et sulcata diu trabeato rura colono'

Haec genitor praccepta dabat: velut ille carinae
Longaevus rector, variis quem saepe procellis 420
Exploravit hiems, ponto iam fessus et annis
Aequoreas alni nato commendat habenas
Et casus artesque docet: quo dextra regatur
Sidere, quo fluctus possit moderamine falli3

 

