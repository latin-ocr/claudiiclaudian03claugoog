208 calven CLAVDIAN 1

Nec gravis Italiae formidandusve regenti.
Nec minus accepto nostrae rumore cohortes
(Sic ducis urget amor) properantibus undique signis

Conveniunt, visoque animi Stilichone recepti roe
Singultus varios lacrimosaque gaudia miscent:
Sic armenta boum, vastis quae turbida silvis
Sparsit hieme, cantus ac sibila nota magistri
Certatim repetunt et avitae pascua vallis 41⁰
hique vicem se voce regunt gaudentque fideles
Reddere mugitus ct, qua sonus attigit aurem,
Rara per obscuras adparent cornua frondes,
Adcurrit vicina manus, quam Raetia nuper
Vandalicis auctam spoliis defensa probavit3 415
Venit et extremis legio praetenta Britannis ‚
Quae Scotto dat frena truci ferroque notatas
Perlegit exanimes Picto moriente figuras3
Agmina quin etiam flavis obiecta Sygambris
Quaeque domant Chattos inmansuetosque Cheruscos,
Huc ornnes vertere minas tutumque remotis 421
Excubiis Rhenum solo terrore relinquunt.
Vllane posteritas credet? Germania quondam
llla ferox populis, quae vix instantibus olim
Principibus tota poterat cum mole teneri, 42⁶
Iam sese placidam praebet Stilichonis habenis,
Vt nec praesidiis nudato limite temptet
Expositum calcare solum nec transeat amnem,
Incustoditam metuens attingere ripam.

Celsior o cunctis unique aequande Camillo! 430
Vestris namque armis Alarici fracta quievit
Ac Brenni rabies3 confusis rebus uterque
Divinam tribuistis opem, sed tardior ille
Iam captae vindex patriae, tu sospitis ultor.
Ο quantum mutata tuo fortuna regressu! 435
Vt sese pariter diffudit in omnia regni
Membra vigor vivusque redit color urbibus aegris!
Creditur Herculeis lucem renovasse lacertis
Femina dilecti fatis impensa mariti.

 

