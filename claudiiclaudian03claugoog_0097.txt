26 CLAVDII CLAVDIANI

Amplexus. Numquam tantae dicione sub una
Convenere manus nec tot discrimina vocum:
Illinc Armeniae vibratis crinibus alae
Herbida collectae facili velamina nod03
Inde truces flavo comitantur vertice Galli, 110
Quos Rhodanus velox, Araris quos tardior ambit
Et quos nascentes explorat gurgite Rhenus
Quosque rigat retro pernicior unda Ganmnae,
Oceani pleno quotiens impellitur aestu.
Mens eadem cunctis animique recentia ponunt 115
Vulnera3 non odit victus victorve superbit.
Et quamvis praesens tumor et civilia nuper
Classica bellatrixque etiamnunc ira caleret,
ln ducis eximii conspiravere favorem.
Haud aliter Xerxen toto simul orbe secutus 120
Narratur rapuisse vagos exercitus amnes
Et telis umbrasse diem, cum classibus iret Ι
Ρο1 scopulos tectumque pedes contemneret aequor.
Vix Alpes egressus erat nec iam amplius errat
Barbarus adventumque timens se cogit in unam 125
Planitiem tutoque includit pascua gyro:
Tum duplici fossa non exuperabile vallum
Asperat alternis sudibus murique locata
In speciem caesis obtendit plaustra iuvencis.
At procul exanguis Rufinum perculit horror; rao
Infectae pallore genae3 stetit ore gelato
Incertus peteretne fugam, veniamne subactus
Posceret an fidos sese transferret in hostes.
Quid nunc divitiae, quid fulvi vasta metalli
(temperies, quid purpureis effulta columnis 135
Atria prolataeve iuvant ad sidera moles?
Audit iter numeratque dies spatioque viarunn
Metitur vitam. Torquetur pace futura
Nec recipit somnos et saepe cubilibus amens
Excutitur poenamque luit formidine poenae. 140
Sed redit in faciem scelerumque inmane resumit
Ingenium sacrasque fores praedivitis aulae

 

