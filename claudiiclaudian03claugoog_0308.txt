CARMINVM Minoucoarvscvivru, c. XXVII-XXVIII. 237

01111 nigrantis Nili septena vaporat. 100
Ο felix heresque tui! Quo solvimur omnes,

Hoc tibi suppeditat vires3 praebetur origo

Per cinerem, moritur te non pereunte senectus.

Vidisti quodcumque fuit3 te saecula teste

Cuncta revolumtur3 nosti quo tempore pontus 105

, F uderit elatas scopulis stagnantibus rmdaS‚

Quis Phaethonteis erroribus arserit annus,

Et clades te nulla rapit solusque superstes

Edomita tellure manes: non stamina Parcae

ln tc dira legunt nec ius habuere nocendi. 110

xxviii. (11111.)

NHrVS.

Felix, qui Pharias proscindit vomere terras:
Nubila non sperat tenebris condentia caelum
Nec graviter flantes pluviali frigore Cauros
Invocat aut arcum variata luce rubentem.
' Aegyptus sine nube ferax imbresque serenos t
Sola tenet3 secura poli, non indiga venti
Gaudet aquis, quas ipsa vehit, Niloque redundat:
Qui rapido tractu mediis elatus ab Austris,
Flammiferae patiens zonae cancrique calentis,
Fluctibus ignotis nostrum procurrit in orbem ·10 ·
Secreto de fonte cadens, qui semper inani
Quaerendus ratione latet, nec contigit ulli
Hoc vidisse caput: fertur sine teste creatus
Flumina profundens alieni conscia caeli.
lnde vago lapsu Libyam dispersus in omnem 15
Aethiopum per mille ruit nigrantia regna
Et loca continuo solis damnata vapore
inrorat populisque salus sitientibus errat
Per Meroen Blemyasque feros atramque Syenem.
Hunc bibit infrenis Garamas domitorque ferarum 20
(lynceus, qui 11111 colit sub rupibus antra,
Qui ramos ebeni, dentes qui vellit eburnos,

 

