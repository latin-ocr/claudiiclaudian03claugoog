170 CLAVDII CLAVDIANI

Iuppiter3 hanc tota Tritonia Gorgone velat.

Arcanas hue Vesta faces, huc orgia secum

Transtulit et Phrygios genetrix turrita leones3 110
Huc depulsurus morbos Epidaurius hospes

Reptavit placido tractu, vectumque per undas

Insula Paeonium texit Tiberina draconem.

Hanc tu cum superis, Stilicho praeclare, tueris,
Protegis hane clipeo patriam regumque ducumque 1⁷5
Praecipueque tuam. Dedit haec exordia lucis
Eucherio puerumque ferens hic regia mater
Augusto monstravit ar031aetatus at ille
Sustulit in Tyria reptantem veste nepotem,

Romaque venturi gaudebat praescia fati, 180
Quod te iam tanto meruisset pignore civem.

Nec tamen ingratum nee, qui benefacta referre
Nesciat, hunc credas populum. si volvere priscos
Annales libeat: quotiens hic proelia sumpsit
Pro sociis! quotiens dono concessit amicis 185 '
Regibus Ausonio quaesitas sanguine terras!

Publica sed numquam tanto se gratia fudit

Adsensu: quis enim princeps non omnibus egit
Obsequiis dominum sese patremque vocari, ’
Quod tibi continuis resonant convexa diebus? 190
Macte novis consul titulis! Mavortia plebes “’
Te dominum Bruto non indignante fatetur

Et, quod adhuc nullo potuit terrore coacta

Libertas Romana pati, Stilichonis amori

Detulit. Exultant avidi, quocumque decorus 195
Conspiciare loco, nomenque ad sidera tollunt

Nec vaga dilecto satiantur lumina vultu:

Seu circum trabeis fulgentibus aureus intres,

Seu celebres ludos, solio seu fultus eburno

Oingas iure forum, denso seu turbine vulgi 200
Circumfusa tuae conscendant rostra secures.

Quae vero procerum voces, quam certa fuere
Gaudia, cum totis exurgens ardua penm's
- Ipsa duci sacras Victoria panderet aedest

 

