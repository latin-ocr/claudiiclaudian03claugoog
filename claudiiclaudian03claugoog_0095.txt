24 CLAVDII CLAVDIANI

Iam rubet altus Halys nec se defendit iniquo

Monte Cilix. Syriae tractus vastantur amoeni
Adsuetumque choris et laeta plebe canorum

Proterit imbellem sonipes hostilis Orontem. 35
Hinc planctus Asiae3 Geticis Europa catervis
Ludibrio praedaeque datur frondentis ad usque
Dalmatiae fines: omnis quae mobile Ponti .
Aequor et Adriacas tellus interiacet undas

Squalet inops pecudum, nullis habitata colonis, 40
Instar anhelantis Libyae, quae torrida semper
Solibus humano nescit mansuescere cultu.

Thessalus ardet ager3 reticet pastore fugato

Pelion, Emathias ignis populatur aristas.

Nam plaga Pannoniae miserandaque moenia Thracum
Arvaque Mysorum iam nulli flebile damnum, 46
Sed cursus sollemnis erat campusque furori
Expositos, sensumque malis detraxerat usus.

Eheu quam brevibus pereunt ingentia fatisl
Imperium tanto quaesitum sanguine, tanto so

< Servatum, quod mille ducum peperere labores,

Quod tantis Romana manus contexuit annis,

Proditor unus iners angusto tempore vertit.
Vrbs etiam, magnae quae ducitur aemula Romae

Et Calchedonias contra despectat harenas, 55

Iam non finitimo Martis terrore movetur,

Sed propius lucere faces et rauca sonare

Cornua vibratisque peti fastigia telis

Adspicit. Hi vigili muros statione tueri,

Hi iunctis properant portus munire carinis. co

= Obsessa tamen ille ferus laetatur in urbe

Exultatque malis summaeque ex culmine turris
Impia vicini cernit spectacula campi:

Vinctus ire nurus, hunc in vada proxima mergi
Semineoem, hunc subito percussum vulnere labi 65
Dum fugit, hunc animam portis efflare sub ipsis3
Nec canos prodesse seni puerique cruore

Maternus undare sinus. Inmensa voluptas

 

