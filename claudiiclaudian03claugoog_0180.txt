(Vll.) PANEGYR. DE TERTIO CONSVLATV Houoass. 109

Fortunate parens, primos cum detegis ortus,
Adspicis Arcadium, cum te proclivior urges,
Occiduum visus remoratur Honorius ignem3 180
Et quocumque vagos flectas sub cardine cursus,
Natorum per regna venis, qui mente serena
Maturoque regrmt iunctas moderamine gentes,
Saecula qui rursus formant meliore metelle.

Luget Avarities Stygiis innexa catenis 185
Cumque suo demens expellitur Ambitus auro.

Non dominantur opes nec corrumpentia sensus

Dona valent: emitur sola virtute potestas.

Vnanimi fratres, quorum mare terraque fatis
Debetur, quodcumque manus evasit avitas, 190
Quod superest patri: vobis iam Mulciber arma
Praeparat et Sicula Cyclops incude laborat,

Brontes innumeris exasperat aegida signis,

Altum fulminea crispare in casside conum

Festinat Steropes, nectit thoraca Pyragmon 196
ignifluisque gemit Lipare fumosa cavernis

Vobis Ionia virides Neptunus in alga

Nutrit equos, qui summa freti per caerula possint
Ferre viam segetemque levi percurrere motu,

Nesciat ut spumas nec proterat ungula culmos 200
Iam video Babylona rapi Parthumque coactum

Non ficta trepidare fuga, iam Bactra teneri

Legibus et famulis Gangen pallescere ripis
Gemmatosque humilem dispergere Persida cultus.

Ite per extremum Tanaim pigrosque Triones, 205
Ite per ardentem Libyam, superate vapores

Solis et arcanos Nili deprendite fontes,

Herculeum finem, Bacchi transcurrite metas:

Vestri iuris erit, quidquid complectitur axis.

Vobis Rubra dabunt pretiosas aequora conchas, 210
Indus ebur, ramos Panchaia, vellera Seres.

 

