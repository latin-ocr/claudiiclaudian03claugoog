(III.) IN RVFINVM LIBER PRIMVS. 21

‘En tibi prisca quies renovataque saecula rursus,

Vt rebare, vigent? en nostra potentia cessit

Nec locus est usquam Funis? Huc lumina flecte.

Adspice barbaricis iaceant quot moenia flammis, 300

Quas mihi Rufinus strages quantumque cruoris

Praebeat et quantis epulentur caedibus hydri.

Linque homines sortemque mecm, pete sidera, notis

Autumni te redde plagis, qua vergit in Austrum

Signifer, aestivo sedes vicina Leoni 300

Iam pridem gelidaeque vacant confinia Librae.

Atque utinam per magna sequi convexa liceretl'
Diva refert: ‘Non ulterius bacchabere demens

Iam poenas tuus iste dabit, iam debitus ultor

Inminet, et, terras qui nunc ipsumque fatigat 370

Aethera, non vili moriens condetur harena.

Iamque aderit laeto promissus Honorius aevo

Nec forti genitore minor nec fratre corusco,

Qui subiget Medos, qui cuspide proteret Indos.

Sub iuga venturi reges3 calcabitur asper 373

Phasis equo pontemque pati cogetur Araxes,

Tuque simul gravibus ferri religata catenis

Expellere die debellatasque draconum

Tonsa comas imo barathri claudere recessu.

Tum tellus communis erit, turn limite nullo 330

Discernetur ager3 nec vomere sulcus adunco

Findetur: subitis messor gaudebit aristis.

Rorabunt querceta favis, stagnantia passim

Vina fluent oleique lacus, nec murice tinctis
Velleribus quaeretur honos, sed sponte rubebunt 385
Attonito pastore greges pontumque per omnem
Ridebunt virides gemmis nascentibus algae'.

——-——-——--—-·-

 

